{{Kanda|
|kanda=Bakongo
|bantu=11 000 000
|ndambu=[[Ngola]], [[Repubilika ya Kongo ya Dimokalasi|Kongo-Kinsasa]], [[Repubilika ya Kongo|Kongo-Braza]], [[Ngabu]], [[Karibe]]
|ndinga=[[kikongo]], [[bandinga ya bakongo]]
|pembeni=[[bambundu]], [[bayaka]], [[babantu]] ya nkaka
|lukwikilu=[[kinkisi]], [[kiyesu]]
}}

'''Bakongo''' kele bantu mosi ya [[babantu]] ya [[Afelika ya Kati]]. Bau ke zingaka na [[Repubilika ya Kongo ya Dimokalasi]], [[Repubilika ya Kongo]], [[Ngabu]] na [[Ngola]]. Bau ke tubaka bandinga mingi ya makanda, kansi bantu mingi zaba kutuba mpe [[kikongo ya leta]].

== Bantu ==

[[Image:LanguageMap-Kikongo-Location.png|thumb|300px|Nsi ya bakongo]]

Bakongo ke zingaka na Ngola ya Londe (na bizunga ya [[Kabinda]], [[Nzadi (kizunga)|Nzadi]], [[Wizi]], [[Benguela]], [[Kwanza ya Node]], [[Malanje]] na [[Lunda ya Node]]), Kongo-Kinsasa (na bizunga ya [[Kongo ya Kati]], [[Kinsasa]], [[Kwango]] na [[Kwilu]]) na Kongo-Braza (na bizunga ya [[Kuilu (Repubilika ya Kongo)|Kuilu]], [[Niari]], [[Lekumu]], [[Buenza]], [[Pool]] ná [[Brazzaville]]). Ndambu ya bakongo ke luta km² 250 000, yina kele nene mpila mosi na luyalumunu ya [[Ngabu]].

=== Ntalu ya bantu ===

* Repubilika ya Kongo: 1 600 000 to 52% ya besi
* Repubilika ya Kongo ya Dimokalasi: 7 400 000 to 12% ya besi
* Kabinda: 300 000 to 99% ya besi
* Ngola: 2 000 000 to 13% ya besi
* [[Liberia]]: 70 000 to 2,5% ya bantu
* bakongo ya [[Karibe]] ([[Brezil]], [[Ayiti]], [[Kuba]], ...)
* Na kimvuka: ~ 11 000 000

Bambanza ya nene ya bakongo kele: [[Brazzaville]], [[Pointe-Noire]], [[Lubomo]], [[Matadi]], [[Mboma]], [[Muanda]], [[Mbanza Ngungu]], [[Mbanza Kongo]], [[Soyo]], [[Nzeto]] na [[Wizi]].

=== Makanda ya bakongo ===

Bakongo ke kabukaka na makanda mingi.

Makanda ya Ngabu kele [[balumbu]], [[bapunu]], [[basira]] na [[bavili]].

Makanda ya Repubilika ya Kongo kele [[babembe]], [[badondo]], [[bakamba]], [[bakunyi]], [[balari]], balumbu, [[basundi]] = bakongo ya [[Boko]], bavili to baluangu na [[bayombe]].

Makanda ya Kabinda kele [[bakakongo]], bavili, [[bawoyo]] na bayombe.

Makanda ya Repubilika ya Kongo ya Dimokalasi kele basundi = bamanianga, [[bamboma]], [[bandibu]], [[bantandu]] = bampangu, [[basolongo]], bawoyo na bayombe.

Makanda ya Ngola kele [[bambata]], [[bankanu]], [[bapombo]], [[basansala]], basolongo, [[basoso]], [[basuku]], [[bayaka]] na [[bazombo]].

Bantu zaba ve makanda ya bakongo ya Liberia, samu na bau kele bana ya bampika, yina vutukaka tuka Amedika.

== Kinkulu ==

Bakongo kuendaka na nsi ya bubu na bau na [[bamvula nkama ya 12]] katuka nsi ya londe-lunene. Na [[bamvula nkama ya 13]] bau salaka nsi ya ntotila ya nene ya ntete, yina vuandaka [[Kongo ya Ntotila]]. [[Nimi ya Lukeni]] vuandaka ntotila ya ntete ya Kongo. Yandi nungaka nsi na ngele ya [[nzadi Kongo]]. Kuna yandi tungaka [[Mbanza Kongo]], mbanza ya kimfumu ya ntete.

== Ngindu ya bambuta ==

[[Mposo]] ya bakongo kele na bilumbu iya. Bazina ya bilumbu kele mosi ve na kati ya makanda.

{|
! !! ya ntete !! ya zole !! ya tatu !! ya iya
|-
! Bakamba
| bukonzo || kudunga || mpika || nkoi
|-
! Bantandu
| konso || nkenge || nsona || nkandu
|-
! Bandibu
| konzo || nkenge || nsona || nkandu
|-
! Bavili
| nsilu || nduka || sona || ntoonu
|}

Kilumbu ya tatu kele ya santu. Kuna bau ke sala ve.

[[da:Kongo-folket]]
[[de:Bakongo]]
[[en:Kongo people]]
[[es:Kongo (etnia)]]
[[fi:Kongot]]
[[fr:Peuple kongo]]
[[sh:Bakongo]]
